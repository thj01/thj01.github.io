<h1 class="m-5 text-center display-1" >Michell Foucault</h1>

<div class="container">

    <div class="row">

        <div class="col-md-8">
          
            <p><a href="https://da.wikipedia.org/wiki/Michel_Foucault">Michell Foucault</a> var en fransk filosof (1926-1984), der bl.a. beskæftigede sig med seksualitetens historie. I værket <a href="https://www.williamdam.dk/viljen-til-viden__1345">Seksualitetens historie bind 1</a>, analyserer han vores forståelse af seksualitet, og det er denne analyse som jeg tager udgangspunkt i her.</p>
          
            <p>For mig var det en åbenbaring at læse denne bog, fordi den på mange måder gav mig en mulighed for at italesætte det at have en kinkseksualitet.</p>
          
            <p>Foucault analyserer sig frem til 2 yderpositioner i forståelsen af seksualitet: <em>Scienta Sexualis</em> som repræsenterer vores forståelsen i vesten og <em>Ars Erotica</em> som repræsenterer forståelsen i østen. To forskellige kulturer og forståelser af normer og traditioner der omslutter vores seksualitet.</p>
        
            <table class="table">
                <thead>
                    <tr>
                        <th scope="col"></th>
                        <th scope="col">Scienta Sexualis</th>
                        <th scope="col">Ars Erotica</th>
                    </tr>
                </thead>
                <tbody>
                    <tr>
                        <th scope="row">Kultur</th>
                        <td>Vesten</td>
                        <td>Østen</td>
                    </tr>
                    <tr>
                        <th scope="row">Ord</th>
                        <td>
                            <ul>
                                <li>Sundt</li>
                                <li>Sikkert</li>
                                <li>Formål</li>
                                <li>Resultat</li>
                            </ul>
                        </td>
                        <td>
                            <ul>
                                <li>Intensitet</li>
                                <li>Efterklang (legeme/sjæl)</li>
                                <li>Lyst</li>
                                <li>Holistisk</li>
                            </td>
                    </tr>
                    <tr>
                        <th scope="row">Formål</td>
                        <td>
                            <ul>
                                <li>Kernefamilien</li>
                                <li>Produktiv sex</li>
                                <li>Styrker samfundet</li>
                            </ul>
                        </td>
                        <td>
                            <ul>
                                <li>Tantra</li>
                                <li>1001 nat</li>
                                <li>Meditative formål</li>
                            </ul>
                        </td>
                    </tr>
                </tbody>
            </table>       
        </div>

        <div class="col-md-4">
            <figure>
                <img class="rounded img-fluid" src="images/Foucault_eva_maleri.jpg" alt="Billede af Michell Faucault Malet af Eva" >
            </figure>
            <figcaption>Maleri af Eva Molly Østergaard</figcaption>
        </div>

    </div>

</div>






<p><strong>Scienta Sexualis</strong> spørger ind til seksualitetens objektive værdier, om den er sund, sikker, har et formål, er reproduktiv, styrker kernefamillien/samfundet osv.. Opfylder seksualiteten ikke dette, så er den i opposition og kan udskammes, tilpasses og helbredes.</p>

<p><strong>Ars Erotica</strong> forholder sig modsat til seksualitetens åndelige værdier. Her er det ord som intensitet, dybde, lyst, efterklang der er i fokus. Det behøver ikke at have et objektivt formål eller styrke samfundet.</p>

<p>Det er i denne analyse, at Foucault gør os opmærksom på en 3. position. Den tilgang til seksualitet som  kommer fra <a href="https://litteratursiden.dk/forfattere/donatien-alphonse-francois-de-sade" target="_blank" rel="noopener">De Sade</a>, hvoraf vi vi har dannet begrebet sadisme. Om ham beskriver Foucault:</p>

<blockquote>
    <p><cite>For kønnet er der hos Sade ingen norm, ingen indre regel, som kunne formuleres ud fra selve kønnets natur, tværtimod er det seksuelle underkastet den ubegrænsede magts lov, som ikke kender til andre love...</cite></p>
    <p>Michell Foucault, Seksualitetens historie bind 1, side 154</p>
</blockquote>

<p>For mig, så italesætter Foucault det som jeg kalder kinkseksualitet. Det er en seksualitet, der ikke er begrænset af det almene, af kulturer, af traditioner, af love og regler. Kinkseksualitet er "<cite>underkastet den ubegrænsede magts lov, som ikke kender til andre love.</cite>"</p>

<p><strong>Kinkseksualitetens love og regler er, at der ikke er nogle love og regler.</strong></p>

<p>Og heri ligger der også en forklaring på hvorfor et kan være svært at beskrive vores kinkseksualitet. Vores sprog og begreber har indbygget en mening, der er ude på at vurdere og dømme seksualitet ... ikke beskrive den på sine egne præmisser. Vores sprog er fedtet ind i Scienta Sexualis og Ars Erotica forståelses- og beskrivelsesramme..</p>

<p>Vi skal ikke spørge om vores seksualitet er sund eller om det har et formål - eller om det har en efterklang eller er holistisk. Seksualitet udspringer af en personlig lyst og fascination - som er ligeglad med, hvad andre synes og mener.</p>

<p>Kink handler om lyst... fordi man har lyst.</p>


